---
title: OAuth, OpenID Connect -- Všetko, čo potrebujú vývojárky vedieť
date: 2023-04-08
---
:icons: font

Predstavme si webovú aplikáciu s REST API, ktorá spravuje používateľkine chránené údaje -- napríklad databázu domácich kvetín.

Takáto aplikácia:

- beží napr. na https://domacekvetiny.io/api
- prístup k údajom vyžaduje *autorizáciu*, čiže schválený prístup

IMPORTANT: Takáto aplikácia nazýva _Resource Server_.
Chránené údaje sú _zdroje_, teda _protected resources_.

image::resource-server.png[]

A predstavme si druhú aplikáciu, ktorá chce automatizovane zalievať domáce kvetiny používateľky.

Na to potrebuje prístup ku používateľkiným chráneným údajom, teda zoznamu jej kvetín.

IMPORTANT: OAuth 2.0 je protokol, ktorý umožní používateľke *delegovať prístup* k svojim chráneným zdrojom na vybranú aplikáciu.
Táto aplikácia sa volá *klient* a pristupuje k chráneným zdrojom *v mene používateľky* (_on behalf of_).

Používateľka tak vie delegovať prístup k svojim domácim kvetinám na automatizovaný zalievač.

image::access-on-behalf-of.png[]

NOTE: Klientom môže byť webová aplikácia, mobilná aplikácia, či napríklad frontendová aplikácia typu SPA.

== Autorizačný server ako centrálny bod

Delegovanie prístupu spravuje *autorizačný server*, ktorý zodpovedá _hotelovej recepcii_.

image::authorization-server.png[]

Registrovaní klienti:: autorizačný server pozná registrovaných klientov
Používatelia a ich prihlasovacie údaje:: autorizačný server slúži ako databáza používateľov a hesiel
Prístupové tokeny:: autorizačný server vydáva autorizovaným klientom *tokeny*, niečo ako šatňové žetóny či metaforické karty, ktoré umožňujú prístup k chráneným zdrojom.

== Autorizačné tance

OAuth 2.0 podporuje štyroch participantov, ktorí vzájomne „tancujú“ pri delegovaní prístupu.

Ak chce klient-zalievač pristúpiť k zoznamu kvetov:

. Požiada používateľa o autorizáciu.
. Používateľ poskytne autorizačný kód.
. Klient vezme autorizačný kód a požiada autorizačný server o výmenu za prístupový token.
. Autorizačný server vydá prístupový token.
. Klient priloží prístupový token k volaniam databázového servera.

image::four-participants.png[]

Inými slovami:

[source]
----
Zalievač:           Hej, Miriamin skleník! Potrebujem zaliať kvety!
Miriamin skleník:   A Miriam o tom vie?
Zalievač:           Nie, idem sa jej spýtať.
Zalievač:           Hej, Miriam, potrebujem ti zaliať tvoje kvety!
                    Si s tým OK?
Miriam:             Jasné, tu máš autorizačný kód.
Zalievač:           Hej, autorizačný server, potrebujem Miriam zaliať kvety!
                    Povolila mi to, tu mi dala autorizačný kód!
Autorizačný server: Kód vyzerá dobre. Tu je plechový žetón, choď s ním do
                    jej skleníka.
Zalievač:           Hej, Miriamin skleník! Potrebujem zaliať kvety!
                    Tu je token od autorizačného servera,
                    že to môžem spraviť!
----

IMPORTANT: Toto je najvšeobecnejší „tanec“.
Vzájomná komunikácia medzi rolami a postupnosť krokov závisí hlavne od typu klienta (mobil? SPA?)
Konkrétny tanec sa nazýva *grant* (terminológia OAuth 2.0) alebo *flow* (terminológia OpenID Connect 1.0).

== OAuth 2.0

OAuth 2.0 je oficiálne:

> *OAuth 2.0 Authorization Framework* (https://www.rfc-editor.org/rfc/rfc6749[RFC 6749]) umožní získať aplikáciam tretích strán získať prístup k službe nad HTTP v mene používateľky po získaní jej súhlasu.

=== OAuth 2.0 je o autorizácii!

NOTE: V OAuth 2.0 sa nič nehovorí o autentifikácii -- prihlásení. Tento protokol je len o delegovaní prístupu!

=== OAuth 2.0 je „len OAuth“.

NOTE: Existuje zastaralá špecifikácia OAuth 1.0, ktorá je odlišná a nepoužívaní.
Odteraz už „OAuth“ znamená vždy „OAuth 2.0“.

=== Tokeny sú netransparentné

OAuth nehovorí nič o podobe či formáte prístupového tokenu.

== OpenID Connect 1.0 (OIDC)

OIDC je nadstavba nad OAuth, ktorá:

- umožní autentifikovať používateľku.
- dokáže vydať preukaz identity používateľky, v mene ktorej sa získavajú chránené zdroje.
- do odpovede HTTP po zavolaní endpointu pre získanie tokenu pridá ešte jeden token -- _identity token_ ako dôkaz prihlásenej používateľky.
- umožní získať základné informácie o používateľskom profile z autorizačného servera cez REST API
- určuje, že autorizačný token (_access token_) sa pri volaniach prikladá do hlavičky `Authorization`.

TIP: _OpenID Connect_ je o autentifikácii používateľky.
Je dokonca ho možné použiť na jednotné prihlasovanie (_Single Sign On_) do viacerých klientov či serverov zdrojov.

OIDC používa alternatívne pojmy:

flow:: ekvivalent _grant_ v OAuth. Reprezentuje konkrétny „tanec“ medzi entitami a postupnosť krokov
OpenID Provider či Identity Provider (IdP):: autorizačný server, ktorý dokáže autentifikovať používateľku a poskytnúť informácie o jej identite.

NOTE: Mnoho článkov automaticky používa „flow“ namiesto „grantu“ aj pre tance z OAuth.

== Typické situácie

=== „Prihlás ma cez Google“

Naša backendová aplikácia môže podporovať prihlásenie cez autorizačný server tretej strany.

Používateľka sa tak napríklad prihlási svojim kontom na GMaili a naša backendová aplikácia nemusí vôbec spravovať heslá.

image::login-with-apple.png[]

Naša aplikácia je _klientom_ zaregistrovaným v autorizačnom serveri.

Veľkí internetoví hráči poskytujú vlastné autorizačné servery:

- Google poskytuje certifikovaný https://developers.google.com/identity/openid-connect/openid-connect[OIDC server].
- Facebook dáva k dispozícii https://developers.facebook.com/docs/facebook-login/[OIDC Facebook Login]
- GitHub poskytuje https://docs.github.com/en/apps/oauth-apps/building-oauth-apps/authorizing-oauth-apps[protokol OAuth]

TIP: Toto je spôsob dosiahnutia _Single Sign On_, teda jednotného prihlasovania. Klient si nemusí pamätať žiadne loginy ani heslá.

=== Chcem mať databázu používateľov, ale nechcem ju programovať

Môžeme si vybrať existujúci autorizačný server:

- https://www.keycloak.org/[Keycloak], open source, Java, sponzoruje RedHat
- https://developer.okta.com[Okta], cloud, bezplatný do 100 mesačných aktívnych používateliek
- https://shibboleth.atlassian.net/wiki/spaces/IDPPLUGINS/pages/1376878976/OIDC+OP[Shibboleth IdP] s OIDC pluginom, open source, Java

=== Potrebujem klienta či _resource server_?

==== Client

_Client_ je typicky webová aplikácia bežiaca na serveri, alebo mobilná appka, prípadne webový frontend, ktorý beží v prehliadači ako aplikácia SPA. Klient *konzumuje* chránené zdroje, obvykle v mene používateľky.

IMPORTANT: Klient musí byť evidovaný v autorizačnom serveri.

==== Resource Server
_Resource Server_ je typicky REST API, ktoré *produkuje* chránené zdroje.

Prístup k nemu vyžaduje prístupový token. Ak využívame OIDC a token je vo formáte JWT, takýto server dokáže:

- získať verejné kľúče z autorizačného servera a overiť digitálny podpis tokenu
- vyčítať z tokenu jednotlivé tvrdenia (_claims_) a získať informácie o rolách či dodatočných prístupových oprávneniach.

NOTE: _Resource Server_ nepotrebuje byť evidovaný v autorizačnom serveri.

image::client-server.png[]

== Klienti

Ak potrebujeme aplikáciu, ktorá konzumuje chránené zdroje, musíme:

. Programovať klienta (_client_).
. Zaevidovať ho v autorizačnom serveri.
. Získať jeho jednoznačný identifikátor: _Client ID_.
. Tento identifikátor použiť v konfigurácii klienta.

=== Typ klienta?

OAuth rozoznáva dva druhy klientov:

confidential:: klienti s uzavretým kódom, ktoré bežia na serveri.
Dokáže bezpečne udržiavať citlivý údaj „client secret“, ktorým sa sám identifikuje a autorizuje voči autorizačnému serveru.
+
Dôverný klient dokáže posielať na autorizačný server dvojicu _Client ID_ + _Client Secret_, ktorá vystupuje v role loginu a hesla samotného klienta.
Autorizačný server tak dokáže overiť identitu samotného klienta.
public:: klienti s otvoreným kódom, ktorí nedokážu bezpečne preukázať svoju identitu, ani spravovať svoje klientske tajomstvo.

Príklady:

- backendová aplikácia v Java/Spring Boot uzavretá na serveri je *confidential* -- klientske tajomstvo _client secret_ nie je možné zistiť ani odhaliť pri dodržaní bezpečnostných zásad.
- frontend v Reacte je *public* -- nie je technicky možné ochrániť klientske tajomstvo, ktoré je možné triviálne získať z webového prehliadača
- mobilná aplikácia je *public* -- jej dekompiláciou je totiž možné získať _client secret_ a zneužiť ho.
- servisná aplikácia v Go uzavretá na serveri je *confidential*.

=== Aký flow?

Oauth historicky špecifikoval viacero grantov (flowov).

Ktorý z nich zvoliť?

Zistime, čo je náš klient zač a potom:

Je to React/Angular aplikácia typu SPA v prehliadači?:: Authorization Code with PKCE, verejný klient
Je to mobilná appka?:: Authorization Code with PKCE, verejný klient
Je to mobilná appka, ktorej naozaj dôverujeme a dokážeme jej zveriť používateľkin login a heslo?:: Resource Owner Password Credentials, verejný klient
Je to webová backendová aplikácia?:: Authorization Code with PKCE, dôverný klient
Je to servisná aplikácia / démon / monitorovacia aplikácia na serverovom backende, kde nie je potrebné prihlásenie používateľky?:: Client Credentials, dôverný klient
Je to serverová backendová aplikácia, ktorej vieme zveriť používateľkin login a heslo?:: Resource Owner Password Credentials, dôveryhodný klient
Používame autorizačný server ako databázu používateľov, lebo migrujeme na OAuth?:: Resource Owner Password Credentials; klient podľa typu aplikácie.
Beží aplikácia na televízore, hernej konzole, či inom zariadení, kde nevieme rozumne zadávať text?:: Device Authorization, verejný klient

== Tri tokeny v OIDC

OIDC vracia v odpovedi z tokenového endpointu tri tokeny:

identity token:: token s údajmi o identite prihlásenej používateľky. Ide o token *autentifikácie*.
Je vždy vo formáte JWT a musí byť podpísaný privátnym kľúčom servera.
access token:: prístupový token reprezentujúci autorizáciu. Ide o token *autorizácie*.
refresh token:: dlhotrvajúci token umožňujúci predĺžiť vydať nový prístupový token, ak predošlý vyprší.

image::id-access-refresh.png[]

[IMPORTANT]
====
OIDC prikazuje _identifikačné tokeny_ vo formáte JWT.

O formáte prístupových tokenoch nehovorí nič, ale konvencia mnohých autorizačných serverov aj tieto tokeny poskytuje vo formáte JWT.
====

.Odpoveď endpointu pre tokeny z autorizačného servera Keycloak
[source,json]
----
{
  "id_token": "eyJh...", <1>
  "access_token": "eyJh....", <2>
  "expires_in": 60,
  "scope": "openid profile email", <3>
  "token_type": "Bearer",
  "not-before-policy": 0,
  "session_state": "074ffb5f-f0ea-4182-b93d-023e9669f010"
}
----
<1> Token s identitou v JWT formáte.
<2> Prístupový token, tiež v JWT.
<3> Scopes, ktoré umožnil autorizačný server.

=== Identity Token -- Identitný token

IMPORTANT: Identity Token dokazuje, že autorizačný server prihlásil  používateľku.

image::id-token.png[]

.Identitný token vydaný autorizačným serverom Keycloak, telo formátu JWT
[source]
----
{
  "exp" : 1681033070,
  "iat" : 1681033010,
  "auth_time" : 1681033010,
  "jti" : "eadb5025-870b-4fdc-b17d-4996d8820b6e",
  "iss" : "http://localhost:8080/realms/master",
  "aud" : "exabank",
  "sub" : "212aa1c7-667e-4c2b-a99b-4c050ea94644",
  "typ" : "ID",
  "azp" : "exabank",
  "nonce" : "9qYmGQT4z6llfQuDgt5FyOexIz2SKsDL-LScEOwtpvo",
  "session_state" : "3b71e2a2-f8fb-43e3-aa8a-45ee0a6d7afd",
  "at_hash" : "KJq8-LeZZ35yNmpAzg7xrw",
  "acr" : "1",
  "sid" : "3b71e2a2-f8fb-43e3-aa8a-45ee0a6d7afd",
  "email_verified" : true,
  "name" : "Jane Doe",
  "preferred_username" : "janedoe",
  "given_name" : "Jane",
  "family_name" : "Doe",
  "email" : "jane.doe@example.com"
}
----

=== Access Token -- Prístupový token

[IMPORTANT]
====
Prístupový token je preukaz oprávnenia prístupu k chráneným dátam.
====

Prístupový token má obmedzenú platnosť, obvykle pol minúty, minútu, či inú krátku dobu.

Hoci to OIDC štandard nevyžaduje, často je vo formáte JWT, podpísaný privátnym kľúčom servera.

image::access-token.png[]

.Access Token (prístupový token) vydaný Keycloakom.
[source]
----
{
  "exp" : 1681033070,
  "iat" : 1681033010,
  "auth_time" : 1681033010,
  "jti" : "46892562-a643-4186-bba9-dee3ab2bd735",
  "iss" : "http://localhost:8080/realms/master",
  "sub" : "212aa1c7-667e-4c2b-a99b-4c050ea94644",
  "typ" : "Bearer",
  "azp" : "exabank",
  "nonce" : "9qYmGQT4z6llfQuDgt5FyOexIz2SKsDL-LScEOwtpvo",
  "session_state" : "3b71e2a2-f8fb-43e3-aa8a-45ee0a6d7afd",
  "acr" : "1",
  "allowed-origins" : [ "http://localhost:9999" ],
  "realm_access" : {
    "roles" : [ "default-roles-master", "offline_access", "uma_authorization" ]
  },
  "resource_access" : {
    "account" : {
      "roles" : [ "manage-account", "manage-account-links", "view-profile" ]
    }
  },
  "email_verified" : true, //<1>
  "name" : "Jane Doe",
  "preferred_username" : "janedoe",
  "given_name" : "Jane",
  "family_name" : "Doe",
  "email" : "jane.doe@example.com"
}
----
<1> Tento prístupový token obsahuje aj údaje o profile.
Nie je to však pravidlo!
Keycloak tu len opakuje údaje z identifikačného profilu.

[IMPORTANT]
====
Identifikačný token a prístupový token slúžia na odlišné prípady!
Najdôležitejšie je ich nepopliesť!

Identifikačný token::
* Dôkaz o autentifikácii vo formáte JWT.
* Obsahuje profilové údaje používateľky ako tvrdenia v JWT.
* *Nie sú* v ňom žiadne údaje o oprávneniach: ani scopes z OAuth, ani prípadné roly pridelené autorizačným serverom.

Prístupový token (_Access Token_)::
* Preukaz autorizácie k chráneným dátam.
* Obsahuje _scopes_, či vlastné role.
* Slúži na volanie API.
====

=== Refresh Token -- Obnovovací token

Prístupové tokeny majú krátku platnosť, obvykle v desiatkach sekúnd.

IMPORTANT: _Refresh Token_ (_Obnovovací token_) slúži na získanie nového platného autorizačného tokenu.

Autorizačný server môže pri vydávaní prístupového tokenu vydať aj _refresh token_ s dlhou platnosťou.

Klient potom dokáže v autorizačnom serveri vymeniť neplatný prístupový token a obnovovací token za nový autorizačný token.

[TIP]
====
Niektoré autorizačné servery vracajú aj obnovovací token v tvare JWT.

.Obnovovací token (_Refresh Token_) z Keycloaku
[source]
----
{
  "exp" : 1681045903,
  "iat" : 1681044103,
  "jti" : "f1dcea45-dde6-4901-ad33-ffbe5cc95e2b",
  "iss" : "http://localhost:8080/realms/master",
  "aud" : "http://localhost:8080/realms/master",
  "sub" : "212aa1c7-667e-4c2b-a99b-4c050ea94644",
  "typ" : "Refresh",
  "azp" : "exabank",
  "nonce" : "KB3jrEkl-U8p_u6RHRlwgWkblRlfCCw3eha3bLLstVw",
  "session_state" : "074ffb5f-f0ea-4182-b93d-023e9669f010",
  "scope" : "openid profile email",
  "sid" : "074ffb5f-f0ea-4182-b93d-023e9669f010"
}
----
====

=== Odovzdávanie prístupového tokenu medzi klientom a serverom zdrojov

OIDC určuje, že prístupový token (_Access Token_) sa vždy prikladá k volaniam API s chránenými údajmi do hlavičky HTTP `Authorization` vo formáte:

    Authorization: Bearer <access_token>

image::authorization-bearer.png[]

=== Čo sú scopes

Klient môže pri autorizácii žiadať o rozličné *scopes*, čo je rozsah platnosti tokenu.

IMPORTANT: _Scopes_ je možné použiť na aplikačné oprávnenia, či uvedenie druhu údajov, ktoré klient túži získať.

Keycloak:: dokáže poskytnúť _scope_ pre používateľkin e-mail (`email`), používateľkin profil (`profile`), či pridelené roly (`roles`).
GitHub:: poskytuje _scope_ pre https://docs.github.com/en/apps/oauth-apps/building-oauth-apps/scopes-for-oauth-apps[jednotlivé privilégiá], napr. scope `repo` autorizuje pre úplný prístup k používateľkinym repozitárom, či scope `user:read` umožní čítať údaje z používateľkinho profilu.

Na technickej úrovni je _scopes_ ľubovoľná množina reťazcov, kde význam je na dohode medzi klientom a autorizačným serverom.

- *Autorizačný server* má pri evidovanom klientovi povedané, aké scopy mu dokáže poskytnúť.
- *Klient* dokáže pri autorizácii požiadať o konkrétnu množinu scopov a autorizačný server usúdi, ktoré z nich dokáže splniť.

IMPORTANT: Pri použití OIDC sa očakáva, že klient požiada pri autorizácii o scope `openid`.
Bez neho sa použije len štandardný protokol OAuth bez nadstavby OpenID Connect.

Na obrázku vidíme, ako klient (Spring Boot OAuth Client) požiadal autorizačný server o _scope_ `openid`, ale získal autorizačný kód s rozšírenou množinou _scopes_:

- `openid` kvôli protokolu OIDC
- `profile` s používateľkiným profilom
- `email` s možnosťou získať e-mail používateľky

Autorizačný server môže pridelené _scopes_ uviesť aj do prístupového tokenu -- ak ide o token vo formáte JWT, tak do niektorého z tvrdení _claims_.

image::scopes.png[]

=== Consent -- výslovný súhlas s delegovaním

Autorizačný server môže v evidencii klienta určiť, že pri autorizácii je nutný explicitný súhlas používateľky so získavaním chránených zdrojov v jej mene.

Dialóg potom vyzerá zhruba nasledovne:

[source]
----
Zalievač:           Hej, Miriamin skleník! Potrebujem zaliať kvety!
Miriamin skleník:   A Miriam o tom vie?
Zalievač:           Nie, idem sa jej spýtať.
Zalievač:           Hej, Miriam, potrebujem ti zaliať tvoje kvety!
                    Si s tým OK?
Autorizačný server: Hej, Miriam, mám tu Zalievača, chceš ho autorizovať
                    a umožniť mu prístup?
Miriam:             Áno, autorizačný server, som s tým OK.
Autorizačný server: Zalievač, nech sa páči tu máš autorizačný kód.
----

Pri prvom prístupe si tak autorizačný server vyžiada explicitný súhlas -- *consent*.

image::keycloak-consent.png[]

V prípade Keycloaku sa jednotlivé položky zo súhlasu sa priamo mapujú na _scopes_, ktoré poskytuje autorizačný server:

User profile:: mapovaný na scope `profile`.
Email address:: mapovaný na scope `email`.
User roles:: mapovaný na scope `roles` obsahujúci používateľské roly konfigurovateľné v Keycloaku.

V prípade GitHubu v role autorizačného servera vyzerá súhlas nasledovne:

image::github-consent.png[]

Vidíme, že klient `spring-boot-repo-browser` požaduje autorizáciu.
V GitHube je prístup k verejnému profilu súčasťou automatického _scope_, v prípade, že oň klient nežiada, ale i napriek tomu je ho vidno v sekcii _Personal user data_.

=== Metadáta autorizačného servera

Autorizačný server môže poskytovať viacero endpointov cez REST či HTTP.
Minimalistická verzia očakáva:

- autorizačný endpoint pre získanie autorizačného kódu
- endpoint pre získanie tokenu

Ak používame OIDC, pribudne viacero endpointov, napr.:

- získanie informácií o používateľke (_userinfo_)
- získanie verejných kľúčov pre overenie digitálnych podpisov tokenov JWT

IMPORTANT: Špecifikácia https://openid.net/specs/openid-connect-discovery-1_0.html[_OpenID Connect Discovery_] určuje endpoint, ktorý poskytne jednotný formát pre uvedené endpointy.

Google:: autorizačný server Google ponúka endpoint https://accounts.google.com/.well-known/openid-configuration s jednotlivými údajmi
Facebook:: autorizačný server Facebooku tiež ponúka endpoint https://www.facebook.com/.well-known/openid-configuration/
Keycloak:: k dispozícii je endpoint, napr. na adrese http://localhost:8080/realms/master/.well-known/openid-configuration

Endpoint podporovaný Googlom vyzerá napríklad nasledovne:
[source,json]
----
{
  "authorization_endpoint": "https://accounts.google.com/o/oauth2/v2/auth", <1>
  "token_endpoint": "https://oauth2.googleapis.com/token",  <2>
  "jwks_uri": "https://www.googleapis.com/oauth2/v3/certs",  <3>
  "scopes_supported": [ "openid", "email", "profile" ],  <5>
  "grant_types_supported": [  <4>
    "authorization_code",
    "refresh_token",
    "urn:ietf:params:oauth:grant-type:device_code",
    "urn:ietf:params:oauth:grant-type:jwt-bearer"
  ]
}
----
<1> Endpoint pre získanie autorizačného kódu.
<2> Endpoint pre získanie prístupového tokenu (JWT)
<3> Endpoint, ktorý poskytne informácie o verejných kľúčoch, ktorými sa podpísali tokeny JWT.
<4> Zoznam podporovaných flowov.
<5> Scopes, ktoré tento autorizačný server podporuje.

TIP: Spring Boot a jeho integrácia s OAuth dokáže nastaviť aplikáciu podľa tohto metadátového endpointu.

== JWT

IMPORTANT: JSON Web Token (https://www.rfc-editor.org/rfc/rfc7519[JWT]) je špecifikácia pre tokeny.

Token JWT pozostáva z 3 častí:

. hlavička: *JOSE Header*
. telo tokenu: *payload*
. digitálny podpis: *signature*

Všetky časti sú kódované pomocou Base64 a vzájomne oddelené bodkou.

Telo tokenu i hlavička sú vo formáte JSON, kde jednotlivé kľúče a ich hodnoty sa nazývajú *claim* (tvrdenia).

.Minimalistický JWT
[source]
----
eyJhbGciOiJIUzI1NiIsInR5cCI6IkpXVCJ9.eyJpYXQiOjE2ODEwNTQxNzd9.SURFKdNgESGuubuvN9FgzBT929SjFmqXKJ29SSGM0vM
----

Druhý blok medzi dvoma bodkami je telo s jediným tvrdením:

[source,json]
----
{
  "iat" : 1681054177 <1>
}
----
<1> Tvrdenie `iat` obsahuje dátum vydania tokenu.

Prvý blok po bodku je hlavička a v nej claimy `alg` ako algoritmus pre podpis a `typ` tokenu.

[source]
----
{
  "alg": "HS256",
  "typ": "JWT"
}
----

Tretí blok obsahuje digitálny podpis hlavičky a tela správy.

NOTE: Algoritmus _HMAC with SHA-256_ využíva symetrickú šifru a spolieha sa na to, že autor i overovateľ tokenu poznajú spoločné heslo.