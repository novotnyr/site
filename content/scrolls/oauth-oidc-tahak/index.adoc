---
title: OAuth, OpenID Connect -- Ťahák
date: 2023-04-09
---
:icons: font

Predstavme si webovú aplikáciu s REST API, ktorá spravuje používateľkine chránené údaje -- napríklad databázu domácich kvetín.

Takáto aplikácia:

- beží napr. na https://domacekvetiny.io/api
- prístup k údajom vyžaduje *autorizáciu*, čiže schválený prístup

IMPORTANT: Takáto aplikácia nazýva _Resource Server_.
Chránené údaje sú _zdroje_, teda _protected resources_.

image::resource-server.png[]

A predstavme si druhú aplikáciu, ktorá chce automatizovane zalievať domáce kvetiny používateľky.

Na to potrebuje prístup ku používateľkiným chráneným údajom, teda zoznamu jej kvetín.

IMPORTANT: OAuth je protokol, ktorý umožní používateľke *delegovať prístup* k svojim chráneným zdrojom na vybranú aplikáciu.
Táto aplikácia sa volá *klient* a pristupuje k chráneným zdrojom *v mene používateľky* (_on behalf of_).

Používateľka tak vie delegovať prístup k svojim domácim kvetinám na automatizovaný zalievač.

image::access-on-behalf-of.png[]

NOTE: Klientom môže byť webová aplikácia, mobilná aplikácia, či napríklad frontendová aplikácia typu SPA.

== Identity Provider (IdP) ako centrálny bod

IMPORTANT: Keycloak je analógiou recepcie v hoteli. Oficiálne je to _autorizačný server_ (_Authorization Server_) alebo aj _poskytovateľ identít_ (_Identity Provider_).

Registrovaní klienti:: Keycloak eviduje klientov.
Používatelia a ich prihlasovacie údaje:: Keycloak slúži ako databáza používateľov a hesiel.
Prístupové tokeny:: Keycloak vydáva klientom *tokeny*: preukazy identity a preukazy autorizujúce prístup k chráneným dátam.

== Klienti a servery zdrojov

Mám REST API?:: Je to _resource server_.
Aplikácia _produkuje_ alebo _obsahuje_ dáta, ktoré chcem nazdieľať?:: Je to _resource server_.
Mám mobilnú appku?:: Je to klient.
Mám Angular/React v prehliadači?:: Je to klient.
Mám Java backend konzumujúci dáta?:: Je to klient.


== Flows: Autorizačné tance

*Flow* je postupnosť krokov komunikácie medzi:

- klientom
- Keycloakom
- REST API s dátami
- používateľkou

=== Aký flow zvoliť?

Je to React/Angular aplikácia typu SPA v prehliadači?:: Authorization Code with PKCE, verejný klient
Je to mobilná appka?:: Authorization Code with PKCE, verejný klient
Je to mobilná appka, ktorej naozaj dôverujeme a dokážeme jej zveriť používateľkin login a heslo?:: Resource Owner Password Credentials, verejný klient
Je to backendová aplikácia v Jave/PHP/Go?:: Authorization Code with PKCE, dôverný klient
Je to servisná aplikácia / démon / monitorovacia aplikácia na serverovom backende, kde nie je potrebné prihlásenie používateľky?:: Client Credentials, dôverný klient
Je to serverová backendová aplikácia, ktorej vieme zveriť používateľkin login a heslo?:: Resource Owner Password Credentials, dôveryhodný klient
Používame autorizačný server ako databázu používateľov, lebo migrujeme na OAuth?:: Resource Owner Password Credentials; klient podľa typu aplikácie.
Beží aplikácia na televízore, hernej konzole, či inom zariadení, kde nevieme rozumne zadávať text?:: Device Authorization, verejný klient
Ešte stále som zmätený?:: Flow _Authorization Code with PKCE_, verejný klient.

== Klient alebo server?

Produkujem chránené dáta?:: _Resource Server_
Konzumujem chránené dáta?:: _Client_
Chcem „prihlásiť pomocou Google / Facebook / GitHub“?:: _Client_

== Klienti

Ak potrebujeme aplikáciu, ktorá konzumuje chránené zdroje, musíme:

. Programovať klienta (_client_).
. Zaevidovať ho v autorizačnom serveri.
. Získať jeho jednoznačný identifikátor: _Client ID_.
. Tento identifikátor použiť v konfigurácii klienta.

=== Typ klienta?

confidential:: klienti s uzavretým kódom, ktoré bežia na serveri.
Poznajú „klientske heslo“ (_client secret_), ktoré nikdy nesmie uniknúť.
+
Klient sa Keycloaku preukáže identifikátorom a klientskym heslom, čo je jeho login a heslo.
public:: klienti s otvoreným kódom, ktorí nedokážu bezpečne preukázať svoju identitu, ani spravovať svoje klientske tajomstvo.
+
Akákoľvek aplikácia sa dokáže prevteliť do akéhokoľvek verejného klienta.

== Tri tokeny v OIDC

Súčasťou flowov je REST endpoint Keycloaku -- obvykle `/token` -- ktorý vracia tri tokeny vo formáte JWT.

Všetky tokeny sú súčasťou JSONu v tele odpovede.

identity token:: Preukaz autentifikácie -- úspešného prihlásenia.
Obsahuje údaje o používateľke (login, meno, e-mail)
access token:: Preukaz autorizácie k chráneným dátam.
Prikladá sa k volaniam REST API do hlavičky `Authorization: Bearer`.
+
Obsahuje roly, oprávnenia, či _scopes_.
+
Má obmedzenú platnosť, obvykle pol minúty, minútu, či inú krátku dobu.
+
Môže obsahovať aj používateľkine údaje.
refresh token:: Dlhotrvajúci token umožňujúci predĺžiť vydať nový prístupový token, ak predošlý vyprší.
+
Klient vie v Keycloaku vymeniť starý prístupový token a obnovovací token za nový prístupový token.

=== Čo sú scopes

IMPORTANT: _Scopes_ je ľubovoľná množina reťazcov, obvykle pre roly, či oprávnenia.

Keycloak dokáže poskytnúť _scope_ pre používateľkin e-mail (`email`), používateľkin profil (`profile`), či pridelené roly (`roles`).

- *Keycloak* má pri evidovanom klientovi povedané, aké scopy mu dokáže poskytnúť.
- *Klient* dokáže pri autorizácii požiadať o konkrétnu množinu scopov a Keycloak usúdi, ktoré z nich dokáže splniť.
Scope `openid` je povinný.

_Scopes_ sa vedia mapovať na GUI, ktoré vyžaduje súhlas používateľky s delegáciou.

=== Consent -- výslovný súhlas s delegovaním

Klient môže vyžadovať explicitný súhlas používateľky so získavaním chránených zdrojov v jej mene.

Pri prvom prístupe si tak Keycloak od používateľky vyžiada explicitný súhlas -- *consent*.

image::keycloak-consent.png[]

V prípade Keycloaku sa jednotlivé položky zo súhlasu sa priamo mapujú na _scopes_, ktoré poskytuje autorizačný server:

User profile:: mapovaný na scope `profile`.
Email address:: mapovaný na scope `email`.
User roles:: mapovaný na scope `roles` obsahujúci používateľské roly konfigurovateľné v Keycloaku.

=== Metadáta autorizačného servera

Keycloak poskytuje JSON s metadátami OIDC:

- autorizačný endpoint pre získanie autorizačného kódu
- endpoint, ktorým získame tokeny
- endpoint pre získanie informácií o používateľke (_userinfo_)
- endpoint pre získanie verejných kľúčov pre overenie digitálnych podpisov tokenov JWT

Dostupná je na adrese http://localhost:8080/realms/master/.well-known/openid-configuration

== JWT

JWT pozostáva z 3 častí. Prvé dve časti sú vo formáte JSON, všetky časti sú kódované cez Base64.

JSON obsahuje _claims_, teda tvrdenia.

. hlavička: *JOSE Header*.
+
.Hlavička JOSE s dvoma tvrdeniami
[source]
----
{
  "alg": "HS256",
  "typ": "JWT"
}
----
+
Hlavička indikuje algoritmus pre elektronický podpis.
. telo tokenu: *payload*
+
.Hlavička JOSE so 4 tvrdeniami
[source]
----
{
  "exp" : 1681045903,
  "iat" : 1681044103,
  "sub" : "212aa1c7-667e-4c2b-a99b-4c050ea94644",
  "scope" : "openid profile email",
}
----
- `exp`: tvrdenie s dátumom expirácie tokenu
- `iat`: _Issued At_ -- tvrdenie s dátumom vydania
- `sub`: identifikátor používateľky z Keycloaku
- `scope`: zoznam scopovv

. digitálny podpis: *signature*
Hlavička a telo sú podpísané algoritmom a symetrickou/asymetrickou šifrou.
Podpis je kódovaný Base64.

.Minimalistický JWT
[source]
----
eyJhbGciOiJIUzI1NiIsInR5cCI6IkpXVCJ9.eyJpYXQiOjE2ODEwNTQxNzd9.SURFKdNgESGuubuvN9FgzBT929SjFmqXKJ29SSGM0vM
----
Vidíme 3 zložky oddelené bodkami.

